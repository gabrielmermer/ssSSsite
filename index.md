---
layout: default
---

<!-- ![spacer.jpg](images/spacerCompressed.jpg) -->

[Wybierz trasę i rozpocznij spacer](http://spacer.mokotow.zhp.pl/wybor){: .btn}

Czy wiesz gdzie pod nosem Niemców Jan Bytnar „Rudy” nabazgrał szubienicę ze swastyką, która przetrwała do dnia dzisiejszego, a jego najlepszy przyjaciel Maciej Dawidowski „Alek” znak Polski Walczącej? W którym domu mieszkała legendarna harcerka i sanitariuszka „Mewa”? Dlaczego kamienica przy Noakowskiego 12 była ważna, a adres Rakowiecka 37 zmorą dla okupacyjnego harcerstwa? Wreszcie gdzie podpisano rozkaz o wybuchu Powstania Warszawskiego?


Plac Unii Lubelskiej, aleja Niepodległości, ulica Narbutta czy Filtrowa – to miejsca, które wielu z nas codziennie pokonuje idąc do pracy lub z niej wracając, spacerując w weekend z rodziną lub przyjaciółmi.  


Hufiec ZHP Warszawa Mokotów oraz Warszawski Hufiec Harcerek „Mokotów” ZHR zapraszają na spacer Śladami Szarych Szeregów.  


Tego marca możesz podjąć wyzwanie samemu, ze znajomymi, rodziną, drugą połówką lub z kimkolwiek zechcesz! Tak samo jak w przypadku towarzystwa, decyzję o terminie czy długości spaceru podejmujesz samodzielnie! Przez 20 dni marca będą dostępne trzy ścieżki o różnej długości. Zadaniem spacerowiczów będzie dotarcie do wyznaczonych punktów oraz wykonanie zadania (konieczne jest posiadanie urządzenia z dostępem do Internetu). Na końcu każdej trasy na wytrwałych będzie czekać quiz sprawdzający zdobytą wiedzę. Dla ekip, które wykonają quiz najlepiej przewidziane są nagrody!


Start: 7.03.2020


Koniec: 26.03.2020   


Przed rozpoczęciem spaceru konieczna będzie rejestracja.


Podsumowanie gry będzie miało miejsce podczas obchodów 77. Rocznicy Akcji pod Arsenałem, na które bardzo serdecznie zapraszamy. Szczegóły wkrótce!
