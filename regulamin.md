---
layout: default
---

Regulamin Spaceru śladami Szarych Szeregów

1.  Spacer jest wydarzeniem historyczno – edukacyjnym pod nazwą „Spacer śladami Szarych Szeregów” (zwanym dalej „Spacerem”).
    

2.  Organizatorem Spaceru jest Hufiec Związku Harcerstwa Polskiego Warszawa – Mokotów oraz Warszawski Hufiec Harcerek „Mokotów” Związku Harcerstwa Rzeczypospolitej.
    

3.  Warunkiem uczestnictwa w Spacerze jest zapoznanie się z poniższym regulaminem i jego akceptacja.
    

4.  Spacer dostępny jest w terminie 7 – 26 marca 2020 roku na terenie Warszawy.
    

5.  Udział w Spacerze jest bezpłatny.
    

6.  W Spacerze można wziąć udział samodzielnie lub w zespole maksymalnie 5-osobowym.
    

7.  W ramach Spaceru dostępne są trzy trasy: „Zawiszacy”, „Bojowe Szkoły” i „Grupy Szturmowe”. Trasy różnią się tylko i wyłącznie długością, a nie żadną inną formą trudności.
    

8.  Do udziału w Spacerze niezbędne jest posiadanie telefonu lub innego urządzenia typu smartphone (z dostępem do Internetu).
    

9.  Aby rozpocząć Spacer należy wejść na stronę: [spacer.mokotow.zhp.pl](http://spacer.mokotow.zhp.pl/) i zapoznać się z krótką instrukcją gry zamieszczoną na stronie.
    

10.  Podsumowaniem spaceru jest dobrowolny udział w quizie który można wypełnić na stronie: [spacer.mokotow.zhp.pl](http://spacer.mokotow.zhp.pl/) .
    

11.  Patrole, które chcą wziąć udział w konkursie na najlepiej wypełniony quiz zobligowane są do podania następujących danych: nazwa patrolu, adres e-mail. Administratorem wyżej wymienionych danych jest Chorągiew Stołeczna Związku Harcerstwa Polskiego.
    

12.  Organizator nie ponosi odpowiedzialności za zachowania uczestników Spaceru mogące naruszyć porządek publiczny lub dobra osobiste osób trzecich.
    

13.  Organizator nie jest stroną między uczestnikami, a osobami trzecimi.
    

14.  Regulamin znajduje się na stronie internetowej Organizatora: [spacer.mokotow.zhp.pl](http://spacer.mokotow.zhp.pl/).
    

15.  W kwestiach dotyczących przebiegu Spaceru, nieprzewidzianych niniejszym Regulaminem, głos rozstrzygający należy do Organizatora.
    

16.  Organizator zastrzega sobie prawo wprowadzania zmian w Regulaminie.
    

17.  Niniejszy Regulamin regulowany jest przepisami prawa Rzeczypospolitej Polskiej. W sprawach nieuregulowanych niniejszym Regulaminem zastosowanie znajdują odpowiednie przepisy powszechnie obowiązującego prawa polskiego.
    

18.  Wszelkie spory wynikające z przebiegu Spaceru rozstrzygane będą w pierwszej instancji przez Sąd Rejonowy dla m. st. Warszawy.
    

19.  Wszelkie pytania dotyczące Spaceru należy kierować na adres: spacer@mokotow.zhp.pl

