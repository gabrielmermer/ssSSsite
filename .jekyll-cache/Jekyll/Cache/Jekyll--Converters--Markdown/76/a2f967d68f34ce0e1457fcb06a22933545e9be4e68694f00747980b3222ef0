I"<<h1 id="dom-mewy">Dom “Mewy”</h1>
<p>W tym miejscu, dokładnie przy ul. Idzikowskiego 25 mieści się rodzinny dom sanitariuszki AK <strong>Ewy Matuszewskiej ps. “Mewa”.</strong>
<img src="https://upload.wikimedia.org/wikipedia/commons/e/ee/Ewa_Matuszewska.jpg" alt="Ewa Matuszewska &quot;Mewa&quot;" /></p>

<h2 id="młodość">Młodość</h2>
<p>Urodziła się <strong>7 września 1919r</strong>. w Warszawie. Duży wpływ na kształtowanie się jej osobowości miała jej rodzina. Najważniejszą osobą dla niej była jej matka - <strong>Stanisława z domu Kuszelewska</strong>, która pracowała jako tłumaczka dzieł światowej literatury i pisarka, to dzięki niej także Ewa odziedziczyła miłość do harcerstwa. Należała ona do <strong>III Warszawskiej Żeńskiej Drużyny Harcerskiej</strong> Chorągwi Warszawskiej Organizacji Harcerek, w której z czasem zaczęła w niej pełnić funkcję zastępowej.
Jej ojciec – pułkownik <strong>Ignacy Hugo Matuszewski</strong> był uznanym ekonomistą i ministrem skarbu w latach 1929-1931.
Po pewnym czasie, jej rodzice się rozwiedli, a jej matka poślubiła generała brygady pilota inżyniera Wojska Polskiego, dowódcę lotnictwa w latach 1926-1939, Ludomiła Rayskiego. To on zaraził ją pasją do <strong>szybowania</strong>, od której najprawdopodobniej pochodzi jej pseudonim. Razem z jej matką, zamieszkali właśnie w tym domu.
W 1938 roku, po ukończeniu liceum im. J. Słowackiego. Ewa Matuszewska rozpoczęła studia na <strong>Wydziale Lekarskim</strong> Uniwersytetu Warszawskiego, od rozpoczęcia wojny kontynuowała studia na <strong>tajnych kompletach</strong>.</p>
<h2 id="życie-podczas-wojny">Życie podczas wojny</h2>
<p>We wrześniu 1939r. w czasie obrony Warszawy razem z matką pracowała na <strong>punkcie opatrunkowym</strong> w Szpitalu Dzieciątka Jezus. Dodatkowo w 1942 roku skończyła z wyróżnieniem dwuletnią szkołę pielęgniarską, a rok później kurs sanitarny z zakresu chirurgii, który przygotował ją do natychmiastowej pomocy rannym w wyniku działań wojennych.
W roku 1943 koleżanka z drużyny harcerskiej – <strong>Halina Dunin-Karwicka ps. „Janina„</strong> wprowadziła Ewę w działalność konspiracyjną. Należała do służby sanitarnej w <strong>Szarych Szeregach</strong>, a potem została członkiem <strong>III plutonu batalionu „Agat„</strong> (późniejszego „Parasola„). Wzięła udział w dwóch akcjach zbrojnych..
<strong>Odznaka batalionu “Parasol”</strong>
<img src="https://upload.wikimedia.org/wikipedia/commons/e/eb/POL_Warsaw_bat_parasol_wola_-_Crop.png" alt="Batalion &quot;Parasol&quot;" />
W czasie powstania Ewa objęła komendę punktu sanitarnego kompanii 2 pułku „Baszta„ Obwodu Mokotów AK Miała stopień <strong>plutonowego</strong>.
Wspomnienia Olchy Ludkiewicz, sanitariuszki z patrolu “Mewy”: https://lekarzepowstania.pl/osoba/ewa-matuszewska/</p>
<h2 id="okoliczności-śmierci">Okoliczności śmierci</h2>
<p>Zginęła <strong>26 września 1944r</strong>. w trakcie Powstania Warszawskiego, gdy nie posłuchała rozkazu wzywającego do odwrotu. Wobec braku możliwości ewakuowania najciężej okaleczonych, Ewa postanowiła z nimi zostać. Po wkroczeniu nazistów do budynku została bestialsko zamordowana razem z pozostałymi rannymi. Gdy znaleziono jej ciało, nadal trzymała w ręku <strong>bandaż</strong>, którego nie zdążyła użyć.
Została pochowana na Powązkach Wojskowych w kwaterze batalionu “Parasol”. Została pośmiertnie odznaczona <strong>Krzyżem Orderu Virtuti Militari</strong> i <strong>Krzyżem Walecznych</strong>.</p>
:ET