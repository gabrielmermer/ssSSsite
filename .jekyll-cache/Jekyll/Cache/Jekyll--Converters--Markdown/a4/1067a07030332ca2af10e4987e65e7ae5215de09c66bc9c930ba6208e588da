I"#<h1 id="krzysztof-kamil-baczyński">Krzysztof Kamil Baczyński</h1>
<p><img src="https://upload.wikimedia.org/wikipedia/commons/5/59/Krzysztof_Kamil_Baczy%C5%84ski_-_Maturzysta.jpg" alt="enter image description here" />
<strong>Krzysztof Kamil Baczyński</strong> (1921-1944) - polski poeta czasu wojny, podchorąży Armii Krajowej, podharcmistrz  Szarych Szeregów, jeden z najwybitniejszych przedstawicieli <em>Pokolenia Kolumbów</em>. Brał udział w Powstaniu Warszawskim. Używał pseudonimów: “Jan Bugaj”, “Krzysztof Zieliński”, “Piotr Smugosz”, “Emil” i “Jan Krzyski”.</p>

<p>Był synem krytyka literackiego Stanisława Baczyńskiego i nauczycielki Stefanii Zieleńczyk. Ojciec był również w przeszłości działaczem Legionów Polskich, a w późniejszym okresie służył jeszcze w Wojsku Polskim. Zarówno Stanisław, jak i Stefania wpajali młodemu Krzysztofowi miłość do ojczyzny i uczyli go patriotyzmu od najmłodszych lat. Niestety, w niedługim czasie po urodzeniu Krzysztofa jego rodzice rozstali się. Krzysztof Kamil Baczyński urodził się i mieszkał początkowo w kamienicy przy ul. Bagatela 10. Był chorowity – w dzieciństwie chorował na astmę, miał słabe serce, był stale zagrożony gruźlicą. Od 1931 uczył się w Państwowym Gimnazjum im. Stefana Batorego, a następnie w tej samej szkole w 1937 rozpoczął naukę w nowo utworzonym dwuletnim liceum ogólnokształcącym, w klasie o profilu humanistycznym.   Podczas pobytu w szkole średniej związał się z lewicową organizacją młodzieżową “Spartakus”. Używał wtedy pseudonimu “Emil”. Z tego też okresu pochodzi pierwszy znany jego wiersz - “Wypadek przy pracy” (1936). W maju 1939 otrzymał świadectwo dojrzałości.</p>

<p>Po śmierci ojca (27 lipca 1939r.), zaczął dorywczo pracować, aby utrzymać siebie i matkę. 1 grudnia 1941 roku poznał Barbarę Drapczyńską, z którą pobrał się 3 czerwca 1942 roku. W czasie II wojny światowej był aktywnym uczestnikiem polskiego ruchu oporu. Nie przeszkodziło mu to w rozwijaniu pasji, jaką była liryka. Przez cały okres okupacji aktywnie tworzył, a warszawscy literaci, którzy mieli okazję zapoznać się z wierszami Krzysztofa, szybko docenili jego talent. Co więcej, udało się im uzyskać od władz podziemnych zapomogę finansową dla poety, co było niebywałym wyróżnieniem, jak na okupacyjną rzeczywistość. Był uczestnikiem tajnych kompletów, Harcerskich Grup Szturmowych i konspiracyjnej Szkoły Podchorążych Rezerwy. Od jesieni 1942 do lata 1943 roku kształcił się na Uniwersytecie Warszawskim, gdzie studiował polonistykę. Zdecydował się jednak przerwać naukę na rzecz działalności konspiracyjnej. W 1943 roku rozpoczął służbę w plutonie “Alek”, a następnie kompanii “Rudy” batalionu “Zośka”. Służył w stopniu starszego strzelca. Co ciekawe, działał wraz z kolegami, z którymi niegdyś uczęszczał do szkoły. Wszyscy później wylądowali w Szarych Szeregach. Ze względu na jego talent dowódcy zdecydowali się wycofać go z czynnej służby. Mimo to Krzysztof chciał walczyć. Mocno zaangażował się w konspirację, uczęszczał w wielu szkoleniach, nierzadko ryzykując aresztowaniem.</p>

<p>Brał także czynny udział w wielu akcjach organizowanych przez Polskie Podziemie. 27 kwietnia 1944 roku uczestniczył w wysadzaniu niemieckiego pociągu pospiesznego. Następnie odesłano go na szkolenie w plutonie “Alek”. W lipcu 1944 roku wstąpił do batalionu “Parasol” i został zastępcą dowódcy III plutonu 3. kompanii. 4 sierpnia 1944 roku, w czwartym dniu Powstania Warszawskiego poległ od wrogiej kuli niemieckiego snajpera na posterunku w Pałacu Blanka. Miał zaledwie 23 lata. W kilka dni po Krzysztofie życie straciła jego żona. Zginęła z tomikiem wierszy męża w dłoni. Pośmiertnie został odznaczony Krzyżem Armii Krajowej i Medalem za Warszawę.
<img src="https://upload.wikimedia.org/wikipedia/commons/b/be/Krzysztof_Kamil_Baczynski_grave.JPG" alt="Grób Krzysztofa Baczyńskiego z żoną Barbarą Drapczyńską" /></p>

<p>W czasie okupacji Baczyńskiemu udało się wydać cztery tomiki wierszy - w 1940 roku ukazały się drukiem “Zamknięty echem” i “Dwie miłości”, następnie w 1942 roku “Wiersze wybrane” i wreszcie w 1944 roku “Arkusz poetycki Nr 1”. Jako poeta reprezentował nurt pokolenia Kolumbów, do którego należeli również Tadeusz Gajcy czy Tadeusz Borowski. Pod względem stylistycznym Baczyński często używał podmiotu zbiorowego, liczby mnogiej, odwołując się do wartości uniwersalnych. Nie stronił od symboliki i katastroficznej wizji świata. W jego utworach pełno metafor, barwnych epitetów. Dominuje tematyka przygnębiająca, co było odzwierciedleniem stanu psychiki młodego poety okaleczonego wojną. W sumie wydał ponad 500 wierszy, zachowały się również jego opowiadania oraz poematy. Do najważniejszych utworów Baczyńskiego należą: “Elegia o chłopcu polskim”, “Deszcze”, “Z głową na karabinie” czy “Na moście w Avinion”. Stał się inspiracją dla wielu twórców kolejnych pokoleń. Do jego utworów odwoływała się chociażby Wisława Szymborska. Twórczość Baczyńskiego obecna jest także w muzyce - zespół Budka Suflera wylansował przebój zatytułowany “Sur le pont d’Avignon”.</p>

<p><img src="https://upload.wikimedia.org/wikipedia/commons/9/97/Tablica_Krzysztof_Kamil_Baczy%C5%84ski_pa%C5%82ac_Blanka_01.JPG" alt="Tablica upamiętniająca Krzysztofa Kamila Baczyńskiego na Pałacu Blanka" /></p>

<p>Następny adres: <strong>Bagatela 10</strong></p>

<p><a href="https://www.google.com/maps/dir//Bagatela+10,+00-585+Warszawa/@52.2137695,20.9530995,12z/data=!3m1!4b1!4m9!4m8!1m0!1m5!1m1!1s0x471ecce0bc46c809:0x143d65fd5d280327!2m2!1d21.0231387!2d52.2137902!3e3" class="btn">Otwórz w Google Maps</a></p>

:ET