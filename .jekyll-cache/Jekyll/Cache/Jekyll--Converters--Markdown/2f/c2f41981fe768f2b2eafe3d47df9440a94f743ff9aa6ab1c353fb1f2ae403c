I"2	<h1 id="rozminowywanie-polski-po-roku-1944">Rozminowywanie Polski po roku 1944</h1>

<h2 id="rozminowanie-warszawy">Rozminowanie Warszawy</h2>
<p>Do rozminowania przystąpiono jeszcze w okresie działań wojennych. W drugiej połowie stycznia 1945 roku do rozminowania Warszawy przystąpiły 2, 4 i 5 Brygada Saperów oraz 9 Batalion 1 Brygady Saperów – w sumie 4190 żołnierzy Wojska Polskiego. W celu usprawnienia oczyszczania Warszawy z min, amunicji i niewybuchów powołano Główny Sztab Rozminowania. Zasadnicze rozminowanie zakończono 10 marca 1945 roku. Bilans bez mała 2 miesięcy ciężkiej służby saperów był następujący:</p>

<ul>
  <li>
    <p>zdjęto i zniszczono min różnego typu – <strong>15 208</strong>;</p>
  </li>
  <li>
    <p>zniszczono bomb lotniczych, pocisków, niewybuchów itp. – <strong>74 152</strong>.</p>
  </li>
</ul>

<p>Ponadto zebrano i zniszczono znaczne ilości trotylu i prochu. <strong>Podczas rozminowania zginęło 33 żołnierzy, a rannych zostało 28</strong>.</p>

<h2 id="rozminowanie-polski">Rozminowanie Polski</h2>
<p>Jeżeli chodzi o efekty rozminowania kraju, to, jak wspomniano wcześniej, były one znacznie większe niż zakładano szacunkowo w 1945 roku. W latach 1945-1956 wykryto i zniszczono <strong>14 763 514</strong> min różnego typu oraz <strong>58 805 852</strong> różnych wybuchowych i niebezpiecznych przedmiotów (amunicja, niewybuchy, ładunki wybuchowe itp.).</p>

<p>Według danych Stowarzyszenia Saperów Polskich i Kapituły Odznaki <strong>„Za Rozminowanie Kraju” obecnie żyje jeszcze około 2000 uczestników tych wydarzeń</strong>.</p>

<p>Operacja rozminowania, formalnie zakończona w 1956 roku, trwa do tej pory i pociąga za sobą ofiary wśród saperów. W latach 1957-1975 w oczyszczaniu terenów Polski z min, amunicji, niewybuchów itp. uczestniczyło średnio <strong>350</strong> żołnierzy rocznie, a od 1957 roku do końca 1994 roku – <strong>zginęło 13 żołnierzy, a 25 zostało rannych</strong>.</p>

<p>Następny adres: <strong>Chełmska 29</strong></p>

<p><a href="https://www.google.com/maps/dir//aleja+Niepodleg%C5%82o%C5%9Bci+159,+02-555+Warszawa/@52.2063258,21.0083219,13z/data=!3m1!4b1!4m9!4m8!1m0!1m5!1m1!1s0x471eccdabf444221:0x9180cd238e38f938!2m2!1d21.0083219!2d52.2063258!3e3" class="btn">Otwórz w Google Maps</a></p>

:ET