---
layout: default
---
# Dom "Mewy"
W tym miejscu, dokładnie przy ul. Idzikowskiego 25 mieści się rodzinny dom sanitariuszki AK **Ewy Matuszewskiej ps. "Mewa".**
![Ewa Matuszewska "Mewa"](https://upload.wikimedia.org/wikipedia/commons/e/ee/Ewa_Matuszewska.jpg)


## Młodość
Urodziła się **7 września 1919r**. w Warszawie. Duży wpływ na kształtowanie się jej osobowości miała jej rodzina. Najważniejszą osobą dla niej była jej matka - **Stanisława z domu Kuszelewska**, która pracowała jako tłumaczka dzieł światowej literatury i pisarka, to dzięki niej także Ewa odziedziczyła miłość do harcerstwa. Należała ona do **III Warszawskiej Żeńskiej Drużyny Harcerskiej** Chorągwi Warszawskiej Organizacji Harcerek, w której z czasem zaczęła w niej pełnić funkcję zastępowej.
Jej ojciec – pułkownik **Ignacy Hugo Matuszewski** był uznanym ekonomistą i ministrem skarbu w latach 1929-1931.
Po pewnym czasie, jej rodzice się rozwiedli, a jej matka poślubiła generała brygady pilota inżyniera Wojska Polskiego, dowódcę lotnictwa w latach 1926-1939, Ludomiła Rayskiego. To on zaraził ją pasją do **szybowania**, od której najprawdopodobniej pochodzi jej pseudonim. Razem z jej matką, zamieszkali właśnie w tym domu.
W 1938 roku, po ukończeniu liceum im. J. Słowackiego. Ewa Matuszewska rozpoczęła studia na **Wydziale Lekarskim** Uniwersytetu Warszawskiego, od rozpoczęcia wojny kontynuowała studia na **tajnych kompletach**.
## Życie podczas wojny
We wrześniu 1939r. w czasie obrony Warszawy razem z matką pracowała na **punkcie opatrunkowym** w Szpitalu Dzieciątka Jezus. Dodatkowo w 1942 roku skończyła z wyróżnieniem dwuletnią szkołę pielęgniarską, a rok później kurs sanitarny z zakresu chirurgii, który przygotował ją do natychmiastowej pomocy rannym w wyniku działań wojennych.
W roku 1943 koleżanka z drużyny harcerskiej – **Halina Dunin-Karwicka ps. „Janina„** wprowadziła Ewę w działalność konspiracyjną. Należała do służby sanitarnej w **Szarych Szeregach**, a potem została członkiem **III plutonu batalionu „Agat„** (późniejszego „Parasola„). Wzięła udział w dwóch akcjach zbrojnych..
**Odznaka batalionu "Parasol"**
![Batalion "Parasol"](https://upload.wikimedia.org/wikipedia/commons/e/eb/POL_Warsaw_bat_parasol_wola_-_Crop.png)
W czasie powstania Ewa objęła komendę punktu sanitarnego kompanii 2 pułku „Baszta„ Obwodu Mokotów AK Miała stopień **plutonowego**.
Wspomnienia Olchy Ludkiewicz, sanitariuszki z patrolu "Mewy": https://lekarzepowstania.pl/osoba/ewa-matuszewska/
## Okoliczności śmierci
Zginęła **26 września 1944r**. w trakcie Powstania Warszawskiego, gdy nie posłuchała rozkazu wzywającego do odwrotu. Wobec braku możliwości ewakuowania najciężej okaleczonych, Ewa postanowiła z nimi zostać. Po wkroczeniu nazistów do budynku została bestialsko zamordowana razem z pozostałymi rannymi. Gdy znaleziono jej ciało, nadal trzymała w ręku **bandaż**, którego nie zdążyła użyć.
Została pochowana na Powązkach Wojskowych w kwaterze batalionu "Parasol". Została pośmiertnie odznaczona **Krzyżem Orderu Virtuti Militari** i **Krzyżem Walecznych**.
