---
layout: default
---
# Mauzoleum walki i męczeństwa
Jest to muzeum mieszczące się w **dawnej siedzibie aresztu** Gestapo przy al. Szucha 25.
## Historia
Gmach przy Al. Szucha 25 został wzniesiony w latach 1925–1930, przed II wojną światową mieściło się w nim **Ministerstwo Wyznań Religijnych i Oświecenia Publicznego**.
**Zdjęcie budynku sprzed wojny**
![enter image description here](https://upload.wikimedia.org/wikipedia/commons/9/97/Gmach_Ministerstwa_Wyzna%C5%84_Religijnych_i_O%C5%9Bwiecenia_Publicznego_al._Szucha_25_przed_1939.jpg)
Niedługo po rozpoczęciu wojny budynek został zajęty przez **Wehrmacht**, a następnie przez Policję Bezpieczeństwa, którą pod koniec miesiąca przekształcono w Urząd Komendanta Policji Bezpieczeństwa i Służby Bezpieczeństwa. Aleja Szucha stała się centrum dzielnicy niemieckiej, a jej nazwę została zmieniona na „Strasse der Polizei” (tzn. ulica Policyjna).  
To w tym budynku przesłuchiwano m.in. Jana Bytnara **“Rudego”** - członka Szarych Szeregów, dowódcy hufca “Południe” Grup Szturmowych. To stąd wyjechała ciężarówka z 21 więźniami, którą odbito podczas **Akcji pod Arsenałem**, która miała miejsce 26 marca 1943r.
Tuż po zakończeniu II wojny światowej mieszkańcy Warszawy, byli więźniowie i ich rodziny traktowali to miejsce jak cmentarz. Palono znicze i składano kwiaty czcząc pamięć pomordowanych. To z ich inicjatywy podjęto ideę utworzenia w podziemiach gmachu **mauzoleum** – miejsca pamięci narodowej.
Mauzoleum Walki i Męczeństwa zostało otwarte **18 kwietnia 1952**.
## Działanie
To tutaj przywożono więźniów po aresztowaniu, bądź po wcześniejszym pobycie na **Pawiaku**.
Przesłuchania w tym areszcie były największą udręką dla więźniów. Były one prowadzone w gabinetach na wyższych piętrach budynku lub w kancelarii dyżurującego gestapowca obok cel w podziemiach. W czasie trwania przesłuchania stosowano nieludzkie **tortury** takie jak bicie, kopanie, szczucie psami, duszenie, przypalanie papierosami, łamanie kości czy wyrywanie paznokci. Nierzadko tortury odbywały się w obecności ściągniętych do sali przesłuchań **członków rodziny**. Jęki i krzyki katowanych więźniów miało zagłuszać radio ustawione na cały regulator.
Wspomnienia Jerzego Kowalewskiego z przesłuchania: https://www.youtube.com/watch?v=iOap5uq46Ow
**Wnętrze celi izolacyjnej**
![Izolatka](https://upload.wikimedia.org/wikipedia/commons/3/30/Mauzoleum_Walki_i_M%C4%99cze%C5%84stwa_al._Szucha_11.JPG)
