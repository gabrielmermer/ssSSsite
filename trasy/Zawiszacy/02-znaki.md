---
layout: default
---

# Mały Sabotaż

**Mały Sabotaż** – szereg działań przeprowadzanych przez organizacje konspiracyjne – głównie 
przez Szare Szeregi – mających na celu ośmieszanie zarządzeń okupanta, pisaniu haseł 
antyhitlerowskich, wysyłaniu ostrzeżeń kolaborantom.
Celem Małego Sabotażu nie było wyrządzenie nikomu krzywdy fizycznej, ani 
poważnych strat materialnych. Chodziło o podtrzymanie ducha ludności cywilnej oraz 
uświadamianie okupantom, że duch narodu nie został złamany i złamany być nie może, 
mimo okropnych represji 
Twórcą pojęcia „mały sabotaż” był prawdopodobnie Aleksander Kamiński, który w 
listopadzie 1940 zamieścił w Biuletynie Informacyjnym artykuł pod takim właśnie 
tytułem. Całą koncepcję teoretyczną małego sabotażu przedstawił w 1942, w książce –
podręczniku Wielka Gra. Zaliczył wówczas do niego, m.in., następujące rodzaje działań:

* wybijanie szyb (fotografom wieszającym w witrynach zdjęcia niemieckich)
* naklejki i napisy (także rysunki) na murach;
* ulotki;
* oblewanie żrącym płynem odzieży (zwłaszcza kobiet spacerujących z 
Niemcami);
* gazy łzawiące lub pobudzające wymioty (stosowane w kinach, niemieckich 
sklepach, lokalach rozrywkowych);
* zrywanie plakatów;
* zrywanie flag niemieckich i zawieszanie polskich

![Znak Polski Walczącej namalowany przez Jana Bytnara ps. "Rudy" na pomniku Lotników na placu Unii Lubelskiej](https://upload.wikimedia.org/wikipedia/commons/5/54/Polish_Underground_Symbol_on_Pilot_Monument.jpg)

Celem akcji małego sabotażu było pokazani Niemcom, że Polacy cały czas będą dążyli do 
pozbycia się okupantów, z drugiej zaś strony były to działania upominające tych Polaków 
którzy zdecydowali się współpracować (kolaborować) z okupantem. Chodziło również 
uświadomienie Niemcom że nie są w Polsce mile widziani i nie mogą się tutaj czuć
swobodnie..

Wrogowi mały sabotaż uzmysłowić miał istnienie nieustającego społecznego oporu, 
osłabić wiarę w zwycięstwo (akcja V, przypominanie niemieckiej klęski pod Stalingradem
itp.). Przeciwko osiedlającym się w Polsce cywilnym Niemcom skierowana była 
posługująca się technikami małego sabotażu Akcja Gdańsk. Częściowo techniki te 
wykorzystywała również Akcja N, której adresatami byli żołnierze Wehrmachtu


Za jedna z pierwszych osób które prowadziły akcje małego sabotażu uważana jest 
Elżbieta Zahorska, studentka Uniwersytetu Warszawskiego – pierwsza osoba, która 
poniosła śmierć za zrywanie niemieckich plakatów. Rozstrzelano ją 4 listopada1939.
Pierwsze działania, jakie w przyszłości stały się charakterystyczne dla małego sabotażu, 
podjęła w Warszawie już w październiku 1939 Polska Ludowa Akcja Niepodległościowa
(PLAN). Przeprowadzono pierwsze akcje 
mające na celu kształtowanie postaw obywatelskich: rozlepiano ulotki skierowane 
przeciwko kobietom nawiązującym znajomości z Niemcami, użyto gazu łzawiącego w 
czasie niemieckiego seansu w kinie Napoleon. 1 stycznia 1940 przeprowadzono akcję w 
najbardziej znanym warszawskim lokalu – „Adrii” – rozpylając proszek powodujący 
natychmiastowe wymioty.

Aleksander Kamiński jakoszef Biura Informacji i PropagandyOkręgu WarszawaZwiązku 
Walki Zbrojnej, w grudniu 1940 stworzył strukturę, która nosiła nazwę Organizacja 
Małego Sabotażu „Wawer”, na pamiątkę pierwszych masowych egzekucji, które miały 
miejsce w Wawrze 27 grudnia 1939. Obejmowała ona zasięgiem swego działania 
Warszawę. Aktywnie włączyli się do niej, m.in., bohaterowie pierwszych akcji małego 
sabotażu, przelotnie tylko związani z Polską Ludową Akcją Niepodległościową, harcerze 
„Pomarańczarni”, późniejsi bohaterowie Szarych Szeregów: Tadeusz Zawadzki, Maciej 
Aleksy Dawidowski, Jan Bytnar i inni.

Na obszarze podwarszawskim funkcjonowała, utworzona i kierowana przez 
Kazimierza Gorzkowskiego (ps. „Andrzej”), organizacja o analogicznych zadaniach 
nosząca nazwę „Palmiry”. Organizacje te połączono w jedną: „Wawer-Palmiry”. 
Największe i najsłynniejsze akcje małego sabotażu miały miejsce w Warszawie i były 
dziełem tej właśnie organizacji. Tylko w Warszawie miały też one tak regularny 
charakter.

Jedna z najbardziej spektakularnych akcji miała miejsce po tzw. Akcji Góral, kiedy to 
oddziały AK zdobyły w biały dzień niedaleko placu zamkowego furgonetkę przewożącą 
105 milionów złotych. Pieniądze te były potrzebne do finansowania działalności 
podziemnej. Niemcy wyznaczyli ogromną nagrodę za informację które doprowadzą do 
ujęcia sprawców. Kierownictwo Dywersji (KEDYW) AK obawiał się że ktoś może się 
skusić. Postanowiono zatem szybko przeciwdziałać. W ciągu jednej nocy harcerze z 
Małego Sabotażu oblepili Warszawę ulotkami. Po tej 
akcji cała Warszawa śmiała się z Niemców i nikt nie zgłosił się z żadną informacją.
Do zadań Małego Sabotażu należało również patrolowanie okolic Grobu Nieznanego 
Żołnierza i przypominanie o tym że należy zdjąć czapkę przechodząc obok. Któregoś razu 
jeden z harcerzy natknął się na Polaka – kolaboranta który go zwymyślał, rezolutny 
harcerz odpowiedział mu żeby zdjął w takim razie czapkę przed niemiecką flagą która w 
tym miejscu również zwisała z Pałacu Saskiego.

Poza Warszawą zorganizowane działania o charakterze małego sabotażu prowadzone 
były głównie przez Szare Szeregi. Do najsłynniejszych akcji należały:

* Częstochowa: zamalowywanie niemieckich nazw ulic, rozlepianie polskich 
Plakatów i ulotek, umieszczenie na cokole po usuniętym pomniku Pułaskiego
trupiej czaszki z podpisem: Reich in Jahre 1944, akcja zwalczania chodzenia 
do kin itp;
* Kielce: napisy Monte Cassino, zamalowywanie niemieckiego godła na 
urzędowych tabliczkach, stemplowanie gazet znakiem kotwicy, wymalowanie 
wielkiej kotwicy na wieży katedralnej, w miejscu usuniętej przez Niemców 
rzeźby Kościuszki;
* Kraków: akcja pokrywania murów napisami „Hitler kaput!”, sprzedaż 
podrobionego przez komórkę AKGońca Krakowskiego (Organizacja 
Harcerek).




Następny adres: **Al. Niepodległości 159**


[Otwórz w Google Maps](https://www.google.com/maps/dir//aleja+Niepodleg%C5%82o%C5%9Bci+159,+02-555+Warszawa/@52.2063258,21.0083219,13z/data=!3m1!4b1!4m9!4m8!1m0!1m5!1m1!1s0x471eccdabf444221:0x9180cd238e38f938!2m2!1d21.0083219!2d52.2063258!3e3){: .btn}



