---
layout: default
---

# POMNIK ŻOŁNIERZY BASZTY
Pomnik w formie obelisku usytuowany przy ulicy Dworkowej na warszawskim Mokotowie.Upamiętnia blisko 140 powstańców warszawskich– w większości żołnierzy pułku AK “Baszta”– wziętych do niewoli i zamordowanych przez Niemców po wyjściu z kanałów w dniu 27 września 1944. Bywa czasem nazywany „Pomnikiem rozstrzelanych powstańców”.

## JAK JEST HISTORIA TEGO MIEJSCA?
27 września 1944 dwie grupy powstańców warszawskich, które próbowały po upadku Mokotowa ewakuować się kanałami do pozostającego wciąż w polskich rękach Śródmieścia, omyłkowo wyszły na powierzchnię w pobliżu komendy niemieckiej żandarmerii przy ulicy Dworkowej. Wbrew regułom prawa wojennego Niemcy rozstrzelali 140 wziętych w ten sposób do niewoli żołnierzy AK.

## JAK WYGLĄDA I CO SIĘ ZNAJDUJE NA POMNIKU?
Pomnik ma kształt obelisku o wysokości około 6 metrów. Składa się z betonowej podstawy w kształcie nieregularnego prostokąta oraz trzech pylonów zwieńczonych sześciokątną płytą. W środku wybrukowanej kamieniami podstawy umieszczono symboliczny właz kanałowy. Pylony zostały natomiast przyozdobione: krzyżem Virtuti Militari, powstańczą kotwicą oraz odznaką pułku „Baszta”. Od pobliskiego włazu kanałowego do pomnika prowadzą ślady stóp namalowane białą farbą.Pomnik został zaprojektowany przez Eugeniusza Ajewskiego.

## CO UMIESZCZONE JEST NA TABLICY ZNAJDUJĄCEJ SIĘ NA POMNIKU?
Na pomniku umieszczono tablicę z wypisaną mosiężnymi literami inskrypcją:
“Pamięci żołnierzy AK – powstańców Mokotowa pomordowanych przez hitlerowców już po kapitulacji 27 IX 1944
Towarzysze Broni Pułku „Baszta””

![baszta]({{site.url}}/images/baszta1.png)
![baszta]({{site.url}}/images/baszta2.png)
![baszta]({{site.url}}/images/baszta3.png)
