---
layout: default
---
# ROGATKI MOKOTOWSKIE
Dwie rogatki (pawilony rogatkowe) znajdujące się przy placu Unii Lubelskiej 1 i 2 (dawnym rondzie Mokotowskim) w Warszawie wzniesione w latach 1816–1818 w stylu klasycznym.

## JAK TO SIĘ ZACZĘŁO I ILE ROGATEK FUNKCJONOWAŁO?
Pierwsze rogatki w Warszawie, Pradze i Golędzinowie powstały po 1770, tj. po tym jak obszar ten został otoczony wałem ziemnym znanym jako okopy Lubomirskiego. Budynki rogatek były lokalizowane przy wale, u wylotu najważniejszych dróg. Pod koniec XVIII wieku w obecnych granicach Warszawy funkcjonowało 10 rogatek: Belwederskie, Czerniakowskie, Mokotowskie, Jerozolimskie, Wolskie, Powązkowskie, Marymonckie, Grochowskie, Ząbkowskie i Golędzinowskie.

## ROGATKI W LATACH 1816-1823?
W latach 1816–1823 w Warszawie wzniesiono nowe pawilony rogatek zaprojektowane przez Jakuba Kubickiego. Powstało wtedy 18 pawilonów w stylu klasycystycznym. Architekt ustawił je parami i nadał każdemu zespołowi inny wygląd. W jednym pawilonie urzędował dozorca policji (będący przedstawicielem Urzędu Municypalnego),a w drugim poborca podatkowy, który przyjmował opłaty za wjazd do miasta.

## WSPÓŁCZESNE ROGATKI
Do czasów współczesnych zachowały się rogatki Mokotowskie i Grochowskie.Klasycystyczne pawilony przy obecnym placu Unii Lubelskiej powstały w latach 1816–1818. Zostały rozmieszczone symetrycznie na planie lekko wygiętego prostokąta z dwukolumnowymi doryckimi wgłębnymi portykami. Wygięcie dłuższych elewacji pozwoliło na ich dostosowanie do kształtu okrągłego placu.
W 1965 budynki zostały wpisane do rejestru zabytków.
W 2016 w rogatce wschodniej otwarto Muzeum Sue Ryder.

![rogatki]({{site.url}}/images/rogatki1.png)
![rogatki]({{site.url}}/images/rogatki2.png)

Następny adres: **Rogatki Mokotowskie, Budynek Wschodni, plac Unii Lubelskiej 2**


[Otwórz w Google Maps](https://www.google.com/maps/dir//Rogatki+Mokotowskie,+Budynek+Wschodni,+plac+Unii+Lubelskiej+2,+Warszawa/@52.2129712,20.9495537,12z/data=!3m1!4b1!4m9!4m8!1m0!1m5!1m1!1s0x471eccde1ce554a7:0xfa83261f2b54c373!2m2!1d21.0197647!2d52.212992!3e2){: .btn}
